Η εφαρμογή της εκτίμησης πόζας του έξυπνου καθρέφτη αποτελεί μία εφαρμογή εξατομικευμένης άσκησης και ευεξίας. Πρωταρχικός σκοπός της είναι να αποτελέσει έναν καθημερινό αρωγό και παρακινητή του χρήστη στην εκτέλεση ασκήσεων οποιασδήποτε μορφής. Κατά την λειτουργία \textsl{παιχνιδιού} η εφαρμογή αναπαράγει μία επιλεγμένη από τον χρήστη άσκηση αναφοράς ενώ ταυτόχρονα γίνεται εκτίμηση της πόζας του. Τοιουτοτρόπως, προβάλλονται παράλληλα η άσκηση αναφοράς και η εκτίμηση πόζας του χρήστη, απεικονίζοντας την απόκλιση των δύο με χρήση διορθωτικών βελών. Με το πέρας κάθε επανάληψης της άσκησης υπολογίζεται μία βαθμολογία με βάση την απόκλιση της εκτέλεσης του χρήστη από την άσκηση αναφοράς.

Εκτός από την λειτουργία \textsl{παιχνιδιού}, η εφαρμογή διαθέτει και την λειτουργία \textsl{επιμελητή} ασκήσεων αναφοράς. Στην λειτουργία \textsl{επιμελητή} ο χρήστης μπορεί να εισάγει ένα βίντεο άσκησης, με βάση το οποίο γίνεται εκτίμηση πόζας και τα δεδομένα της εκτίμησης αποθηκεύονται για χρήση ως δεδομένων άσκησης αναφοράς. Επιπλέον, μπορεί να αναπαράγει τις ασκήσεις αναφοράς και να τις επεξεργαστεί ώστε να μειώσει τα σφάλματα εκτίμησης πόζας ή και να τις εξατομικεύσει στις ανάγκες του.

Στη συνέχεια του κεφαλαίου, παρουσιάζονται αναλυτικά οι απαιτήσεις συστήματος της εφαρμογής εκτίμησης πόζας του έξυπνου καθρέφτη, αποσαφηνίζοντας τις λειτουργίες του και τα ποιοτικά του χαρακτηριστικά. Έπειτα, παρουσιάζονται οι κλάσεις και οι συναρτήσεις που υλοποιούν τις αναφερθείσες λειτουργίες.