\chapter{Εισαγωγή}
\label{chapter:intro}

\setlength{\parskip}{1em}
Τα τελευταία χρόνια τόσο η μείωση του κόστους παραγωγής όσο και η εξοικείωση του ευρέος κοινού με την τεχνολογία έχουν προωθήσει σημαντικά την ανάπτυξη και τη διάδοση των έξυπνων συσκευών. Οι έξυπνες συσκευές βρίσκουν εφαρμογή και αποδεικνύονται ολοένα και πιο χρήσιμες σε πολλαπλούς κλάδους. Από την περίθαλψη ασθενών στα νοσοκομεία, την αποφυγή κίνησης στους δρόμους (έξυπνη πόλη), τη βελτίωση των συστημάτων του αυτοκινήτου για καλύτερη οδηγική εμπειρία και αυξημένη ασφάλεια, μέχρι ακόμα και την κουζίνα ενός σπιτιού, οι συσκευές αυτές έχουν τη δυνατότητα να επιδράσουν θετικά στην ποιότητα ζωής μας. Συνδυάζοντας υλικό και λογισμικό εκτελούν εργασίες ή συλλέγουν και αναπαριστούν πληροφορίες, από τις οποίες επωφελούμαστε ατομικά και συλλογικά. 

Ειδικότερα οι έξυπνες συσκευές για το σπίτι έχουν προσελκύσει το ενδιαφέρον τόσο εταιρειών παραγωγής συσκευών για το σπίτι, οι οποίες επιθυμούν να αναβαθμίσουν τα προϊόντα τους, όσο και μηχανικών, οι οποίοι καινοτομούν δημιουργώντας τέτοιες συσκευές. Δικαιολογημένα συμβαίνει αυτό, εφόσον τέτοιες συσκευές μπορούν να συνεισφέρουν στην αυτοματοποίηση και κατά συνέπεια βελτιστιοποίηση καθημερινών εργασιών, βοηθώντας έτσι στην εξοικονόμηση χρόνου, καθώς και να προσφέρουν οι ίδιες εργαλεία για την οργάνωση χρόνου και σε αρκετές περιπτώσεις να λειτουργήσουν ως μέσο ψυχαγωγίας για τους χρήστες. Για παράδειγμα, ένα έξυπνος θερμοστάτης μπορεί να ρυθμίζει την θερμοκρασία ενός χώρου σε μια προκαθορισμένη από τον άνθρωπο τιμή δημιουργώντας ένα ευχάριστο περιβάλλον και εξοικονομώντας ενέργεια.

Μία οικιακή, κυρίως, συσκευή η οποία μπορεί να παρέχει μια μεγάλη γκάμα εφαρμογών στον χρήστη είναι ο έξυπνος καθρέφτης. Οι έξυπνοι καθρέφτες έρχονται να επαυξήσουν την ανακλαστική επιφάνεια του κλασσικού καθρέφτη με υλικό και λογισμικό, τα οποία θα παρέχουν πληροφορίες στον χρήστη είτε μέσω του διαδικτύου είτε μέσω αισθητήρων. Ίσως το πιο διαδεδομένο πρότζεκτ πάνω στον έξυπνο καθρέφτη αποτελεί το MagicMirror\footnote{\href{https://github.com/MichMich/MagicMirror}{https://github.com/MichMich/MagicMirror}} το οποίο είναι μία αρθρωτή (modular) πλατφόρμα πάνω στην οποία μπορεί κανείς να αναπτύξει και να εγκαταστήσει εφαρμογές για την επαύξηση των δυνατοτήτων του απλού καθρέφτη. Ένα ακόμη εγχείρημα, το οποίο έδωσε αρκετή έμπνευση και στην παρούσα διπλωματική, είναι o έξυπνος καθρέφτης\footnote{\href{https://github.com/HackerShackOfficial/Smart-Mirror}{https://github.com/HackerShackOfficial/Smart-Mirror}} της ομάδας Hacker Schack. Αξίζει επίσης να σημειωθεί ότι με μια απλή αναζήτηση στο διαδίκτυο συναντάει εύκολα κανείς και άλλες εφαρμογές πάνω στον έξυπνο καθρέφτη. Συμπεραίνουμε, επομένως, ότι ο έξυπνος καθρέφτης αποτελεί ελκυστικό αντικείμενο ενασχόλησης.

\input{./chapters/chapter1_intro/section1_description.tex}
\input{./chapters/chapter1_intro/section2_contribution.tex}
\input{./chapters/chapter1_intro/section3_layout.tex}
