\chapter{Εισαγωγή}
\label{chapter:intro}

\setlength{\parskip}{1em}
Τα τελευταία χρόνια τόσο η μείωση του κόστους παραγωγής όσο και η εξοικείωση του ευρέος κοινού με την τεχνολογία έχουν προωθήσει σημαντικά την ανάπτυξη και τη διάδοση των έξυπνων συσκευών. Οι έξυπνες συσκευές βρίσκουν εφαρμογή και αποδεικνύονται ολοένα και πιο χρήσιμες σε πολλαπλούς κλάδους. Από την περίθαλψη ασθενών στα νοσοκομεία, την αποφυγή κίνησης στους δρόμους (έξυπνη πόλη), τη βελτίωση των συστημάτων του αυτοκινήτου για καλύτερη οδηγική εμπειρία και αυξημένη ασφάλεια, μέχρι ακόμα και την κουζίνα ενός σπιτιού, οι συσκευές αυτές έχουν τη δυνατότητα να επιδράσουν θετικά στην ποιότητα ζωής μας. Συνδυάζοντας υλικό και λογισμικό εκτελούν εργασίες ή συλλέγουν και αναπαριστούν πληροφορίες, από τις οποίες επωφελούμαστε ατομικά και συλλογικά. 

Ειδικότερα οι έξυπνες συσκευές για το σπίτι ανήκουν σε μια κατηγορία, η οποία κεντρίζει το ενδιαφέρον τόσο από εταιρείες που παράγουν τέτοια προϊόντα όσο και από εφευρέτες οι οποίοι πειραματίζονται και δημιουργούν τέτοιες κατασκευές. Είναι μια κατηγορία συσκευών η οποία μπορεί να βοηθήσει στην αυτοματοποίηση καθημερινών εργασιών, να προσφέρει οργάνωση χρόνου και σε αρκετές περιπτώσεις να προσφέρει διασκέδαση στους χρήστες. Για παράδειγμα, ένα έξυπνος θερμοστάτης μπορεί να ρυθμίζει την θερμοκρασία ενός χώρου σε μια προκαθορισμένη από τον άνθρωπο τιμή δημιουργώντας ένα ευχάριστο περιβάλλον και εξοικονομώντας ενέργεια.

Ο έξυπνος καθρέφτης είναι μία ακόμη οικιακή κυρίως συσκευή η οποία μπορεί να παρέχει μια μεγάλη γκάμα εφαρμογών στον χρήστη. Οι έξυπνοι καθρέφτες έρχονται να επαυξήσουν την ανακλαστική επιφάνεια του κλασσικού καθρέφτη με υλικό και λογισμικό τα οποία θα παρέχουν πληροφορίες στον χρήστη είτε μέσω του διαδικτύου είτε μέσω του διαδικτύου είτε μέσω αισθητήρων. Ίσως το πιο διαδεδομένο πρότζεκτ πάνω στον έξυπνο καθρέφτη αποτελεί το MagicMirror\footnote{\href{https://github.com/MichMich/MagicMirror}{https://github.com/MichMich/MagicMirror}} το οποίο είναι ένα "λειτουργικό σύστημα" πάνω στο οποίο κανείς μπορεί να αναπτύξει και να εγκαταστήσει εφαρμογές για την επαύξηση των δυνατοτήτων του καθρέφτη. Ένα ακόμη εγχείρημα το οποίο έδωσε αρκετή έμπνευση και στην παρούσα διπλωματική είναι o έξυπνος καθρέφτης\footnote{\href{https://github.com/HackerShackOfficial/Smart-Mirror}{https://github.com/HackerShackOfficial/Smart-Mirror}} του Hacker Schack. Φαίνεται επομένως ότι υπάρχει αρκετό ενδιαφέρον για τον έξυπνο καθρέφτη.

\input{./chapters/chapter1_intro/section1_description.tex}
\input{./chapters/chapter1_intro/section2_contribution.tex}
\input{./chapters/chapter1_intro/section3_layout.tex}
